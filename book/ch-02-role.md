# Արքիտեկտոնիկայի դերը նախագծային գործունեության ոլորտում

Արքիտեկտոնիկ արվեստը երկֆունկցիոնալ է: Կատարում է ուտիլիտար և գեղարվեստական գործառույթներ: Կիրառական և արդյունաբերական արվեստի գեղարվեստական հատկանիշների որոշման մեջ, բացի էսթետիկական արժեքներից, կարևորում է նաև նրանց արտահայտած ֆունկցիոնալությունը: 

Օրինակ XIX դարի երկրորդ կեսին Եվրոպայում գեղագիտական ձևավորման ոլորտում եղել է ճգնաժամ, կապված իրերի ձևի և բովանդակության ընկալման փոփոխության հետ, որը արհեստագործական գործունեության անկման է տարել: Այլևս ժամանակի պահանջներին չէին համապատասխանում իրերի հին ֆորմաները: Անհրաժեշտություն կար գտնել ձևագոյացումների նոր մոտեցումներ՝ հիմնված որոշակի էսթետիկական սկզբունքների, որը պատասխանում է հատկապես զարգացող մեքենատեխնոլոգիական առաջընթացին:

Ճարտարապետության և արդյունաբերական արվեստի տեսաբան՝ գերմանացի Գոտֆրիդ Զեմպերը (1803-1879), հարց բարձրացրեց կիրառական արվեստի և ճարտարապետության միասնականության սկզբունքի մասին: «Տեխնիկան և տեկտոնիկան արվեստի ոճ կամ գործնական էսթետիկա» աշխատությունում (1860-1863) նա հետազոտություն է անցկացրել պատմական ձևագոյացման օրինաչափությունը արվեստում: Հեղինակը հիմնել է այն գաղափարը, որ ստեղծագործության ձևը կախված է ֆունկցիայից, նյութից և պատրաստման տեխնոլոգիայից:

Արքիտեկտոնիկ առարկաների պարտադիր հատկությունն է բարձր գեղագիտական մակարդակը և ինքնատիպությունը: Նոր արտադրանքը պետք է ունենա իր սեփական, ուրույն անհատականացված տեսքը: XX դարի արդյունաբերական և կիրառական արվեստը ընդունելով անցյալում ստեղծած ձեռքբերումները ստեղծեց իր նոր ավանդույթները: XX դարում և XXI դարի սկզբին դրվել է ձևի և ֆունկցիայի դինամիկ շարունակության գաղափարը: 
