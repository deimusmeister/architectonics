
# Ներածություն

«Արքիտեկտոնիկա» առարկան դիզայնի ուսուցման հատուկ մասնագիտական կրթամասի հիմնական առարկաներից է: Ոսումնամեթոդական ձեռնարկի խնդիրը կայանում է հետևյալում` մասնագիտական նախագծային աշխատանքները կատարելու ժամանակ կիրառել արքիտեկտոնիկ, ճարտարագիտական, կոնստրուկտորական լուծումներ, որը կնպաստի ուսանողի կերպարային մտածելակերպի զարգացմանը և մանրակերտի պատրաստման գործընթացում հմտության ձեռք բերմանը: 

Դասընթացի նպատակն է՝ ուսումնասիրել արքիտեկտոնիկ ձևագոյացումների  համակարգը, ի հայտ բերել դրա ամբողջականության և ներդաշնակության օրինաչափությունները՝  տեսական վերլուծության և գործնական կիրառման միջոցով: Ինչպես նաև ստեղծագործ մտածողության և երևակայության հիման վրա ձեռք բերել հմտություն հետագա գործունեության համար: Այս ձեռնարկում քննարկվում է տարբեր տեսակի արքիտեկտոնիկ ստեղծագործության գեղարվեստական նախագծման մեթոդիկան, ծավալի ձևագոյացման ֆունկցիայի համաչափության տեսողական ընկալումները, ինչպես նաև քննարկվում են ձևագոյացման հիմնական տեսական սկզբունքները: Ինքնուրույն գործնական աշխատանքների ժամանակ կիրառվում են երկրաչափական և եռաչափ տեկտոնական համակարգեր: 

Գործնական դասընթացի հանձնարարությունները կնպաստեն, որպեսզի ուսանողների մոտ զարգանա տարածական և կոնստրուկտորական մտածելակերպ:
